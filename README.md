# Java-SE-tournament-of-online-games
ΧΑΡΟΚΟΠΕΙΟ ΠΑΝΕΠΙΣΤΗΜΙΟ
ΤΜΗΜΑ ΠΛΗΡΟΦΟΡΙΚΗΣ ΚΑΙ ΤΗΛΕΜΑΤΙΚΗΣ
ΑΝΤΙΚΕΙΜΕΝΟΣΤΡΑΦΗΣ ΠΡΟΓΡΑΜΜΑΤΙΣΜΟΣ
Εργασία εξαμήνου 2014-2015
Ο κώδικας που ζητείται να κατασκευάσετε πρέπει να μοντελοποιεί ένα σύστημα διαχείρισης τουρνουά ηλεκτρονικών παιχνιδιών.
Το τουρνουά έχει τουλάχιστον ένα όνομα, ημερομηνία έναρξης και λήξης, τόπο διεξαγωγής και λίστα των παιχνιδιών που περιλαμβάνει.
Το κάθε ηλεκτρονικό παιχνίδι χαρακτηρίζεται τουλάχιστον από το όνομά του, τον τύπο του,
τον μέγιστο επιτρεπόμενο αριθμό παικτών για το εν λόγω τουρνουά καθώς και την ημερομηνία 
και ώρα στην οποία θα διεξαχθεί ο συγκεκριμένος διαγωνισμός. 
Όσον αφορά τον τύπο, ορισμένα παιχνίδια παίζονται σε αγώνες που διαρκούν συγκεκριμένη ώρα (π.χ. 4 λεπτά),
η οποία πρέπει να αποθηκεύεται στο σύστημα, ενώ άλλα παίζονται με γύρους, με μέγιστο αριθμό γύρων,
ο οποίος πρέπει επίσης να καταγράφεται στο σύστημα.
Οι παίκτες μπορούν να δηλώσουν συμμετοχή στην γραμματεία του τουρνουά για κάποιο συγκεκριμένο παιχνίδι
– για τον κάθε παίκτη η γραμματεία καταγράφει το όνομά του, ένα ψευδώνυμο κι ένα e-mail.
Επίσης η γραμματεία μπορεί να θέσει διαχειριστή για καθένα από τα παιχνίδια του τουρνουά – ο κάθε διαχειριστής έχει όνομα,
ψευδώνυμο και τηλέφωνο επικοινωνίας.
Η γραμματεία του συστήματος θα πρέπει να μπορεί να εισάγει/τροποποιήσει/διαγράψει παιχνίδια, 
να εισάγει/τροποποιήσει/διαγράψει συμμετέχοντες για κάποιο παιχνίδι, 
να καθορίσει τυχαία ζευγάρια match για τον κάθε γύρο του κάθε παιχνιδιού του τουρνουά και
να εισάγει στο σύστημα την πορεία του τουρνουά καθώς αυτό διεξάγεται,
δηλαδή το ποιος κέρδισε σε κάθε match, ώστε στον επόμενο γύρο να μπορεί να καθορίσει τυχαία νέα ζεύγη μεταξύ των νικητών,
μέχρι να φτάσει έτσι διαδοχικά στον πρωταθλητή κάθε παιχνιδιού. 
Θα πρέπει επίσης να είναι σε θέση να δει εκτυπώσεις στην οθόνη από οποιοδήποτε από τα παραπάνω στοιχεία.
Ο κώδικάς σας πρέπει να είναι επαρκώς σχολιασμένος και
να εκτελεί όσο το δυνατόν περισσότερους ελέγχους για πιθανά λάθη στην εισαγωγή στοιχείων. Η εργασία θα εκπονηθεί σε ομάδες 2 ατόμων.
Η ημερομηνία παράδοσης είναι η 14/01/2015.
Ζητούνται τα ακόλουθα:
1. Να δοθεί το διάγραμμα κλάσεων με όλες τις απαραίτητες σχέσεις.
Σημειώνεται ότι θα βαθμολογηθεί και η ορθή, από άποψη αντικειμενοστρέφειας, σχεδίαση του μοντέλου σας.
2. Να δοθεί η πλήρης υλοποίηση των κλάσεων σύμφωνα με το παραπάνω διάγραμμα.
3. Να υλοποιηθεί μια κλάση με συνάρτηση main() 
η οποία θα εκτελεί το πρόγραμμα επιτρέποντας στον χρήστη να επιλέξει εντολές από ένα menu, και θα διεξάγει ένα εικονικό τουρνουά.
